Il progetto Kadabra! nasce dalla mente degli studenti del DIAG Sapienza Eleonora Fornaro e Simone Nardi ed ha l'intento di fondere passioni personali e conoscenze universitarie attraverso la realizzazione di un'opera di intrattenimento videoludica multigiocatore concepita con le principali tecnologie e librerie web.
Creato con la necessità di rivivere l'interazione sociale  nel buio periodo di tensione della pandemia Covid, il mondo di Kadabra si ispira al medioevo fantastico delle principali opere fantasy del XX secolo con lo scopo di ritrovare (anche solo per il tempo di una partita) la serenità e la goliardia che consegue dall'interazione di gruppo dei giochi da tavolo; ci è piaciuto pensare quindi che attraverso le carte si potessero vivere avventure e raccontare storie sempre nuove.
Diamo il benvenuto a chi dedicherà la sua attenzione ad un progetto che per noi sviluppatori è molto di più che semplici pagine di codice.
